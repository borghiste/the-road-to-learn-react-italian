# Outline

Quello che hai letto era l'ultimo capitolo del libro. Spero tu abbia gradito la lettura e che ti abbia aiutato con React. Se hai apprezzato il libro condividilo come modo per imparare React con i tuoi amici.

**Cosa puoi fare adesso che hai letto questo libro?** Potresti continuare con lo sviluppo dell'applicazione iniziata qui oppure iniziare un tuo progetto in React. Prima di cimentarti in un altro libro, corso o tutoial, dovresti fare un po' di esperienza pratica su progetti in React. Fallo per una settimana, mettilo in produzione deployandolo da qualche parte e fammelo sapere su [Twitter](https://twitter.com/rwieruch) per farlo conoscere. Sono curioso di sapere a cosa darai vita dopo aver letto il libro e sarò lieto di condividerlo con i miei follower. Mi trovi anche su [GitHub](https://github.com/rwieruch) per condividere con me i tuoi repository.

Se stai cercando di migliorare ulteriormente alla tua applicazione posso consigliarti alcuni percorsi di apprendimento dopo aver usato React da solo in questo libro:

* **Gestione dello stato:** Abbiamo usato le funzionalità di React `this.setState()` e `this.state` per gestire e accedere lo stato locale dei componenti. Che è un modo perfetto per iniziare. Tuttavia, in applicazioni più grandi potresti sperimentare i [limiti dello stato locale dei componenti React](https://www.robinwieruch.de/learn-react-before-using-redux/). Pertanto potresti usare una libreria di terze parti per la gestione dello stato come [Redux o MobX](https://www.robinwieruch.de/redux-mobx-confusion/). Sulla piattaforma del corso [Road to React](https://roadtoreact.com/), troverai anche il corso "Taming the State in React" che insegna gestioni avanzate di stato in React, Redux e MobX. Anche questo corso è fornito come un ebook, ma consiglio a tutti di approfondire anche i codici sorgenti e gli screencast. Se ti è piaciuto questo libro, dovresti assolutamente dare una chance a Taming the State in React.

* **Progetti a scopo didattico:** Dopo aver imparato lo sviluppo in plain React, è sempre bene applicare quanto imparato in progetti personali prima di imparare qualcos'altro di nuovo. Potresti scrivere per esempio un tuo tris o una semplice calcolatrice in React. Ci sono parecchi tutorial là fuori che usano solo React per fare sviluppare qualcosa di divertente. Dai un'occhiata al mio su come sviluppare [una lista a scorrimento infinita e paginata](https://www.robinwieruch.de/react-paginated-list/), [mostrare tweet su una bacheca Twitter](https://www.robinwieruch.de/react-svg-patterns/) o [connettere la tua applicazione React a Stripe per addebitare pagamenti](https://www.robinwieruch.de/react-express-stripe-payment/). Esperimenta con queste mini applicazioni fino a sentirti confidente nell'uso di React.

* **Organizzazione del codice:** Durante la lettura del libro hai incontrato un capitolo sull'organizzazione del codice. Potresti applicare questi principi adesso, se non l'hai ancora fatto. Si tratta di organizzare i tuoi componenti in file e cartelle strutturate (moduli). Inoltre, aiuta a capire e imparare i principi di separazione del codice, riusabilità, manutenibilità e design di API di moduli.

* **Testing:** Questo libro si limita a introdurre brevemente il testing. Se non hai famigliarità con l'argomento potresti approfondire i concetti dello unit testing e dell'integration testing, nello specifico nel contesto di un'applicazione React. Ad un livello implementativo ti consiglierei di continuare con Enzyme e Jest per rifinire il tuo approccio al testing con unit test e snapshot test in React.

* **Richieste asincrone:** puoi sostituire l'API nativa fetch con un'alternativa di terze parti per effettuare richieste asincrone: [superagent](https://github.com/visionmedia/superagent) o [axios](https://github.com/mzabriskie/axios). Non c'è la soluzione perfetta per fare richieste asincrone ma cambiando le parti che formano l'ecosistema React puoi capire come può essere [potente avere questa flessibilità](https://www.robinwieruch.de/reasons-why-i-moved-from-angular-to-react/). Questo perché con i framework di solito sei legato ad una soluzione particolare. In un [ecosistema flessibile come React](https://www.robinwieruch.de/essential-react-libraries-framework/) tu sei libero di mettere insieme i pezzi che ritieni più adatti ad ogni situazione.

* **Routing:** Puoi implementare il routing nella tua applicazione con [react-router](https://github.com/ReactTraining/react-router). Finora, avevamo solo una pagina nella nostra applicazione. React Router ti aiuta a gestire più pagine che rispondono a URL diversi. Quando introduci il routing nella tua applicazione, non effettui nessuna chiamata al server per ottenere la nuova pagina, il router farà tutto per te lato client.

* **Controllo dei tipi:** In un capitolo abbiamo usato React PropTypes per definire l'interfaccia dei componenti. E' una buona pratica per prevenire bug, ma le PropTypes sono controllate solo a runtime. Possiamo andare uno step oltre e introdurre un controllo statico dei tipi durante la fase di compilazione. [TypeScript](https://www.typescriptlang.org/) è uno degli approcci più popolari, anche se nell'ecosistema React di solito si usa [Flow](https://flowtype.org/). Ti consiglierei di dare un'occhiata a Flow se sei interessato a rendere la tua applicazione più robusta.

* **Tooling con Webpack e Babel:** Nel libro abbiamo usato *create-react-app* per creare la nostra applicazione. A un certo punto, imparato React, potresti voler imparare i tool che ci gravitano attorno. Questo ti permette di fare il setup dei tuoi progetti senza *create-react-app*. Ti suggerisco di familiarizzare con il setup minimo per [Webpack e Babel](https://www.robinwieruch.de/minimal-react-webpack-babel-setup/). Successivamente sarai in grado aggiungere più tool ai tuoi progetti. Per esempio, potresti [usare ESLint](https://www.robinwieruch.de/react-eslint-webpack-babel/) per seguire uno styling code predefinito per la tua applicazione.

* **React Native:** [React Native](https://facebook.github.io/react-native/) porta la tua applicazione sui dispositivi mobile. Puoi applicare quanto imparato con React per creare applicazione per sistemi iOs e Android. La curva di apprendimento, una volta imparato React, non dovrebbe essere ostica per imparare React Native. I due condividono gli stessi principi. Semplicemente incontrerai diversi componenti per il layout su mobile rispetto a quelli a cui sei abituato per le applicazioni web.

In generale, ti invito a visitare il mio [sito](https://www.robinwieruch.de/) per trovare altri interessanti argomenti circa lo sviluppo web e l'ingegneria del software. Puoi [iscriverti](https://www.getrevue.co/profile/rwieruch) per ricevere aggiornamenti per email grossomodo ogni mese e puoi decidere di supportare questo tipo di contenuti diventando mio [Patron](https://www.patreon.com/rwieruch). Inoltre la piattaforma del corso [Road to React](https://roadtoreact.com/) offre corsi più avanzati per imparare altro sull'ecosistema React. Dovresti dargli un'occhiata!

Ancora una volta, se hai apprezzato il libro, voglio che ti prenda un momento per pensare ad una persona che potrebbe beneficiare dall'imparare React. Mettiti in contatto con questa persona e condividi il libro con lei. Vorrebbe dire molto per me. Il libro è fatto con lo scopo di dare agli altri. Migliorerà con il tempo quando più persone lo leggeranno e condivideranno le loro sensazioni con me.

Ti ringrazio molto per aver letto the Road to learn React.

Robin
