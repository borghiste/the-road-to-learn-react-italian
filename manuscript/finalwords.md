# Outline

Quello che hai letto era l'ultimo capitolo del libro. Spero tu abbia gradito la lettura e che ti abbia aiutato con React. Se hai apprezzato il libro condividilo come modo per imparare React con i tuoi amici.

* **Cosa puoi fare adesso che hai letto questo libro?** Potresti continuare con lo sviluppo dell'applicazione iniziata qui oppure iniziare un tuo progetto in React. Prima di cimentarti in un altro libro, corso o tutoial, dovresti fare un po' di esperienza pratica su progetti in React. Fallo per una settimana, mettilo in produzione deployandolo da qualche parte e fammelo sapere su [Twitter](https://twitter.com/rwieruch) per farlo conoscere. Sono curioso di sapere a cosa darai vita dopo aver letto il libro e sarò lieto di condividerlo con i miei follower.

Se stai cercando di migliorare ulteriormente alla tua applicazione posso consigliarti alcuni percorsi di apprendimento dopo aver usato React da solo in questo libro:

* **Gestione dello stato:** Abbiamo usato le funzionalità di React `this.setState()` e `this.state` per gestire e accedere lo stato locale dei componenti. Che è un modo perfetto per iniziare. Tuttavia, in applicazioni più grandi potresti sperimentare i [limiti dello stato locale dei componenti React](https://www.robinwieruch.de/learn-react-before-using-redux/). Pertanto potresti usare una libreria di terze parti per la gestione dello stato come [Redux o MobX](https://www.robinwieruch.de/redux-mobx-confusion/). Sulla piattaforma del corso [Road to React](https://roadtoreact.com/), troverai anche il corso "Taming the State in React" che insegna gestioni avanzate di stato in React, Redux e MobX. Anche questo corso è fornito come un ebook, ma consiglio a tutti di approfondire anche i codici sorgenti e gli screencast. Se ti è piaciuto questo libro, dovresti assolutamente dare una chance a Taming the State in React.

* **Connettersi ad un database e/o autenticazione:** In un'applicazione che sta crescendo potresti aver bisogno di persistere dei dati. I dati dovrebbero essere salvati in un database in modo da essere disponibili dopo una sessione del browser ed essere condivisi dai diversi utenti della tua applicazione. Il modo più semplice per introdurre un database nella tua applicazione è usare Firebase. In [questo comprensibile tutorial](https://www.robinwieruch.de/complete-firebase-authentication-react-tutorial/), troverai una guida step by step su come realizzare un sistema di autenticazione (registrazione, login, logout, ...) con Firebase in React. Oltre a questo userai il database realtime di Firebase per memorizzare gli utenti. Dopodiché è una tua scelta quali altri dati salvare nella tua applicazione.

* **Tooling con Webpack e Babel:** Nel libro abbiamo usato *create-react-app* per creare la nostra applicazione. A un certo punto, imparato React, potresti voler imparare i tool che ci gravitano attorno. Questo ti permette di fare il setup dei tuoi progetti senza *create-react-app*. Ti suggerisco di familiarizzare con il setup minimo per [Webpack e Babel](https://www.robinwieruch.de/minimal-react-webpack-babel-setup/). Successivamente sarai in grado aggiungere più tool ai tuoi progetti. Per esempio, potresti [usare ESLint](https://www.robinwieruch.de/react-eslint-webpack-babel/) per seguire uno stile di codice consistente nella tua applicazione.

* **Sintassi dei componenti React:** Le possibilità e best practice per implementare i componenti React evolvono nel tempo. Troverai più modi di implementare i tuoi componenti React, specialmente i componenti React come classe, in altre risorse. Puoi dare un'occhiata a [questo repository GitHub] (https://github.com/the-road-to-learn-react/react-alternative-class-component-syntax) per scoprire un metodo alternativo di scrivere i tuoi componenti React come classi. Utilizzando le dichiarazioni di campi nella classe potrai scriverli in modo ancora più conciso.

* **Progetti a scopo didattico:** Dopo aver imparato lo sviluppo in plain React, è sempre bene applicare quanto imparato in progetti personali prima di imparare qualcos'altro di nuovo. Potresti scrivere per esempio un tuo tris o una semplice calcolatrice in React. Ci sono parecchi tutorial là fuori che usano solo React per fare sviluppare qualcosa di divertente. Dai un'occhiata al mio su come sviluppare [una lista a scorrimento infinita e paginata](https://www.robinwieruch.de/react-paginated-list/), [mostrare tweet su una bacheca Twitter](https://www.robinwieruch.de/react-svg-patterns/) o [connettere la tua applicazione React a Stripe per addebitare pagamenti](https://www.robinwieruch.de/react-express-stripe-payment/). Esperimenta con queste mini applicazioni fino a sentirti confidente nell'uso di React.

* **Componenti UI:** Non dovresti fare l'errore di introdurre troppo presto una libreria di componenti UI nel tuo progetto. Prima dovresti imparare come implementare ed utilizzare una dropdown, una checkbox, una dialog in React da zero come elementi HTML. La maggior parte di questi componenti gestiranno il loro stato locale. Una checkbox deve sapere se è spuntata o no. Perciò dovresti implementarli come componenti controlled. Dopo che sei passato dall'implementazione dei componenti di base, puoi introdurre una libreria di componenti UI che ti offrirà checkbox e dialog come componenti React.

* **Organizzazione del codice:** Durante la lettura del libro hai incontrato un capitolo sull'organizzazione del codice. Potresti applicare questi principi adesso, se non l'hai ancora fatto. Si tratta di organizzare i tuoi componenti in file e cartelle strutturate (moduli). Inoltre, ti aiuta a capire e imparare i principi di separazione del codice, riusabilità, manutenibilità e design di API di moduli. Nel caso in cui la tua applicazione cresca in dimensione, avrai bisogno di strutturarla in moduli, quindi è meglio iniziare subito.

* **Testing:** Questo libro si limita a introdurre brevemente il testing. Se non hai famigliarità con l'argomento potresti approfondire i concetti dello unit testing e dell'integration testing, nello specifico nel contesto di un'applicazione React. Ad un livello implementativo ti consiglierei di continuare con Enzyme e Jest per rifinire il tuo approccio al testing con unit test e snapshot test in React.

* **Routing:** Puoi implementare il routing nella tua applicazione con [react-router](https://github.com/ReactTraining/react-router). Finora, avevamo solo una pagina nella nostra applicazione. React Router ti aiuta a gestire più pagine che rispondono a URL diversi. Quando introduci il routing nella tua applicazione, non effettui nessuna chiamata al server per ottenere la nuova pagina, il router farà tutto per te lato client. Quindi ti consiglio di darti da fare e introdurre il routing nella tua applicazione.

* **Controllo dei tipi:** In un capitolo abbiamo usato React PropTypes per definire l'interfaccia dei componenti. E' una buona pratica per prevenire bug, ma le PropTypes sono controllate solo a runtime. Possiamo andare uno step oltre e introdurre un controllo statico dei tipi durante la fase di compilazione. [TypeScript](https://www.typescriptlang.org/) è uno degli approcci più popolari, anche se nell'ecosistema React di solito si usa [Flow](https://flowtype.org/). Ti consiglierei di dare un'occhiata a Flow se sei interessato a rendere la tua applicazione più robusta.

* **React Native:** [React Native](https://facebook.github.io/react-native/) porta la tua applicazione sui dispositivi mobile. Puoi applicare quanto imparato con React per creare applicazione per sistemi iOs e Android. La curva di apprendimento, una volta imparato React, non dovrebbe essere ostica per imparare React Native. I due condividono gli stessi principi. Semplicemente incontrerai diversi componenti per il layout su mobile rispetto a quelli a cui sei abituato per le applicazioni web.

In generale, ti invito a visitare il mio [sito](https://www.robinwieruch.de) per trovare altri interessanti argomenti circa lo sviluppo web e l'ingegneria del software. Puoi [iscriverti alla mia Newsletter](https://www.getrevue.co/profile/rwieruch) per ricevere aggiornamenti riguardo articoli, libri e corsi. Inoltre la piattaforma del corso [Road to React](https://roadtoreact.com) offre corsi più avanzati per imparare altro sull'ecosistema React. Dovresti dargli un'occhiata!

Infine, spero di trovare più [Patrons](https://www.patreon.com/rwieruch) in grado di supportare i miei contenuti. Ci sono molti studenti là fuori che non possono permettersi di pagare per contenuti didattici, ecco perché faccio uscire molti miei contenuti gratis. Supportandomi in questo lavoro come mio Patron, potrò sopportare questi sforzi di istruire altri gratis.

Ancora una volta, se hai apprezzato il libro, voglio che ti prenda un momento per pensare ad una persona che potrebbe beneficiare dall'imparare React. Mettiti in contatto con questa persona e condividi il libro con lei. Vorrebbe dire molto per me. Il libro è fatto con lo scopo di dare agli altri. Migliorerà con il tempo quando più persone lo leggeranno e condivideranno le loro sensazioni con me. Spero di avere un tuo feedback o una tua recensione!

Ti ringrazio molto per aver letto the Road to learn React.

Robin
