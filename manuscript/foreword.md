# Prefazione

The Road to learn React insegna le basi di React. Realizzerai un'applicazione reale con il solo React, senza complicazioni di tool. Tutto, dal setup del progetto al deploy su un server ti verrà spiegato. Il libro fornisce anche riferimenti a materiale aggiuntivo da leggere ed esercizi in ogni capitolo. Dopo aver letto il libro sarai in grado di realizzare le tue applicazioni in React. Il materiale è mantenuto aggiornato da me e dalla community.

In The Road to lean React offro le basi prima di approfondire il vasto ecosistema React. I concetti avranno meno focus sui tool e gestione esterna dello stato, ma molte informazioni su React stesso. Verranno spiegati concetti generali, pattern, e best practice in un'applicazione reale React.

Praticamente imparerai a realizzare tue applicazioni React da zero, con funzionalità quali paginazione, cache lato-client, ed interazioni di ricerca ed ordinamento. Inoltre, passeremo da JavaScript ES5 a JavaScript ES6. Spero che questo libro catturi il mio entusiasmo per React e JavaScript, e che ti aiuti ad iniziare con questi.

{pagebreak}

## L'autore

Sono un software e web engineer tedesco, dedicato ad imparare ed insegnare la programmazione in JavaScript. Dopo aver ottenuto un Master's Degree in computer science, ho continuato ad imparare per conto mio. Ho accumulato esperienza dal mondo delle startup dove ho usato JavaScript estensivamente, sia durante la mia vita professionale che nel tempo libero, che ha infine portato ad un desiderio di insegnare ad altri questi argomenti.

Per alcuni anni ho lavorato a fianco di un eccezionale team di ingegneri in un'azienda chiamata Small Improvements, sviluppando applicazioni su larga scala. L'azienda offriva un prodotto SaaS che permetteva ai clienti di dare un feedback ai business. Quest'applicazione è stata sviluppata usando JavaScript sul frontend e Java sul backend. La prima iterazione del frontend di Small Improvements era scritta in Java con il framework Wicket e con jQuery. Quando la prima generazione di SPA è diventata popolare l'azienda ha migrato ad Angular 1.x per il frontend dell'applicazione. Dopo aver usato Angular per oltre due anni, è divenuto chiaro che non fosse la miglior soluzione per lavorare su applicazioni intense a livello di dati, così è stato fatto un salto a React e Redux. Questo ha permesso di operare su larga scala con successo.

Durante quel periodo in azienda ho scritto regolarmente articoli sullo sviluppo web sul mio sito internet. Ho ricevuto un ottimo riscontro dalle persone che imparavano dai miei articoli, il che mi ha permesso di migliorare la mia scrittura e il mio stile di insegnamento. Articolo dopo articolo è cresciuta la mia abilità ad insegnare agli altri. Ho avuto la sensazione che i miei primi articoli fossero troppo pregni di informazioni, troppo impegnativi per gli studenti, ma mi sono migliorato concentrandomi su un argomento alla volta.

Attualmente sono un libero professionista, software engineer ed educatore. Trovo sia un passatempo appagante vedere i propri studenti far bene dando loro obiettivi chiari e brevi cicli di feeback. Puoi trovare più informazioni su di me e sulle modalità di supportarmi e lavorare con me sul mio [sito web](https://www.robinwieruch.de/about).

{pagebreak}

## Testimonianze

Ci sono molte [testimonianze](https://roadtoreact.com/), [valutazioni](https://www.goodreads.com/book/show/37503118-the-road-to-learn-react) e [recensioni](https://www.amazon.com/dp/B077HJFCQX?tag=21moves-20) del libro che dovrebbero confermarne la qualità. Ne sono molto fiero, non mi sarei mai aspettato un riscontro così travolgente. Se hai apprezzato il libro, apprezzerei avere anche un tuo feedback/recensione, questo mi aiuta a diffondere il libro. Qui di seguito ecco alcuni estratti di queste opinioni:

**[Muhammad Kashif](https://twitter.com/appsdevpk/status/848625244956901376):** "The Road to Learn React è un libro unico che consiglio ad ogni studente o professionista interessato ad imparare dalle basi di React ad un livello avanzato. È pregno di suggerimenti arguti e tecniche difficili da trovare altrove, e tantissimi esempi d'uso e riferimenti a problemi di esempio. Ho 17 anni di esperienza di sviluppo web e desktop e prima di leggere questo libro stavo riscontrando problemi ad imparare React, ma questo libro ha funzionato meravigliosamente."

**[Andre Vargas](https://twitter.com/andrevar66/status/853789166987038720):** "The Road to Learn React di Robin Wieruch è davvero un libro meraviglioso! La maggior parte di quello che ho imparato su React e anche su ES6 è dovuto a questo libro!"

**[Nicholas Hunt-Walker, Instructor of Python at a Seattle Coding School](https://twitter.com/nhuntwalker/status/845730837823840256):** "Questo è uno dei libri di programmazione meglio scritti e più informativi in cui mi sia mai imbattuto. Un'introduzione solida a React ed ES6."

**[Austin Green](https://twitter.com/AustinGreen/status/845321540627521536):** "Grazie, ho amato molto questo libro. La miscela perfetta per imparare React, ES6 e concetti di programmazione di più alto livello."

**[Nicole Ferguson](https://twitter.com/nicoleffe/status/833488391148822528):** "Sto seguendo il corso di Robin Road to Lean React questo weekend e mi sento quasi in colpa per quanto mi sto divertendo."

**[Karan](https://twitter.com/kvss1992/status/889197346344493056):** "Appena finito il tuo Road to React. Il miglior libro per un principiante nel mondo di React e JS. Elegante introduzione a ES. Kudos! :)"

**[Eric Priou](https://twitter.com/erixtekila/status/840875459730657283):** "The Road to learn React di Robin Wieruch è un must read. Pulito e conciso, per React e JavaScript."

**Un programmatore principiante:** "Ho appena finito questo libro, sono un programmatore alle prime armi. È stato facile da seguire e mi sento confidente di iniziare una nuova applicazione da zero nei prossimi giorni. Il libro è molto meglio del tutorial ufficiale React.js che ho provato in precedenza (e che non sono riuscito a completare per mancanza di dettagli). Gli esercizi alla fine di ogni sezione erano molto gratificanti."

**Uno studente:** "Il miglior libro per iniziare ad imparare ReactJS. Il progetto procede insieme ai concetti da imparare, il che aiuta a capire l'argomento. Ho trovato la modalità 'Code and learn' la migliore per padroneggiare la programmazione e questo libro fa esattamente questo."

**[Thomas Lockney](https://www.goodreads.com/review/show/1880673388):** "Introduzione a React piuttosto compatta che non prova ad essere esaustiva. Volevo semplicemente un assaggio dell'argomento per capire di cosa si tratta e questo libro mi ha dato esattamente questo. Non ho seguito tutte le piccole note a pié di pagina per imparare le nuove funzionalità di ES6 che mi mancano ("Non direi che mi mancano, Bob."). Ma sono sicuro per quelli di voi che sono rimasti indietro e sono abbastanza diligenti da seguirle che potrete imparare molto di più di quello che il solo libro insegna."

{pagebreak}

# Didattica per bambini

Il libro dovrebbe consentire a tutti di imparare React. Tuttavia, non tutti hanno il privilegio di poter usare queste risorse, poiché non tutti sono istruiti nella lingua inglese innanzitutto. Quindi voglio usare il progetto per supportare altri progetti che insegnano l'inglese ai bambini nei paesi in via di sviluppo.

* Aprile 2017, [Giving Back, By Learning React](https://www.robinwieruch.de/giving-back-by-learning-react/)

{pagebreak}

## FAQ

**Come ottenere gli aggiornamenti?** Ho due canali dove condivido i miei contenuti. Puoi [iscriverti ai miei aggiornamenti via email](https://www.getrevue.co/profile/rwieruch) o seguirmi su [Twitter](https://twitter.com/rwieruch). Indipendentemente dal canale, il mio obiettivo è di condividere materiale di qualità. Non riceverai mai spam. Una volta ricevuta la notizia che il libro è stato aggiornato potrai scaricarlo.

**Usa una versione recente di React?** Il libro viene sempre aggiornato quando una nuova versione di React è disponibile. Di solito i libri diventano vecchi poco dopo essere stati rilasciati. Siccome questo libro è auto-pubblicato posso aggiornarlo in autonomia ogni volta che voglio.

**Include Redux?** No. Per questo ho scritto un secondo libro. The Road to learn React dovrebbe darti delle basi solide prima di lanciarti in argomenti avanzati. L'implementazione dell'applicazione di esempio nel libro ti mostrerà che non hai bisogno di Redux per sviluppare un'applicazione React. Dopo aver letto il libro, dovresti essere in grado di implementare una robusta applicazione senza Redux. Dopodiché puoi leggere il mio secondo libro per imparare [Redux](https://roadtoreact.com).

**Usa JavaScript ES6?** Sì, ma non preoccuparti, non avrai problemi se hai familiarità con JavaScript ES5. Tutte le funzionalità di JavaScript ES6 che descrivo durante il viaggio per imparare React verranno implementate a partire da quelle ES5. Ogni funzionalità sarà spiegata lungo la strada. Il libro non si limita ad insegnare React, ma anche tutte le funzionalità di JavaScript ES6 utili nello sviluppo in React.

**Come ottenere l'accesso ai sorgenti dei progetti e agli screencast?** Se hai acquistato uno dei pacchetti estesi che ti danno accesso ai sorgenti dei progetti, agli screencast o quasiasi altra aggiunta, dovresti trovere queste cose nella tua [dashboard del corso](https://roadtoreact.com/my-courses). Se hai comprato il corso in un posto diverso [dalla piattaforma del corso ufficiale Road to React](https://roadtoreact.com), devi creare un account sulla piattaforma, andare nella pagina Admin e contattarmi con una delle email template. Dopodiché potrò iscriverti al corso. Se non hai comprato uno dei pacchetti estesi, puoi contattarmi in qualunque momento per fare un upgrade dei tuoi contenuti e accedere ai codici sorgente dei progetti e agli screencast.

**Posso avere una copia del libro se l'ho comprato su Amazon?** Se hai comprato il libro su Amazon, potresti aver visto che il libro è disponibile anche sul mio sito internet. Siccome uso Amazon come una via per monetizzare i miei contenuti spesso gratuiti, ti ringrazio onestamente per il tuo supporto e ti invito a registrarti su [Road to React](https://roadtoreact.com). Lì puoi scrivermi un'email (pagina Admin) sul tuo acquisto, così che io possa sbloccarti il pacchetto dell'intero corso. In aggiunta puoi sempre scaricare l'ultima versione dell'ebook dalla piattaforma.

**Come posso ottenere aiuto mentre leggo il libro?** Il libro ha un [Gruppo Slack](https://slack-the-road-to-learn-react.wieruch.com/) per le persone che stanno leggendo il libro. Puoi aggiungerti al canale per chiedere aiuto o per aiutare gli altri. Dopotutto, anche aiutare gli altri può aiutare a fortificare le tue conoscenze. Se non trovi nessuno che ti aiuti puoi scrivere direttamente a me.

**C'è un'area di risoluzione problemi?** Se dovessi imbatterti in qualche problema, per favore accedi al Gruppo Slack. Inoltre, potesti dare un'occhiara ai [problemi aperti su GitHub](https://github.com/rwieruch/the-road-to-learn-react/issues) per il libro. Magari il tuo problema è già stato segnalato e ci puoi trovare una soluzione. Se il tuo problema non è ancora stato segnalato, non esitare ad aprire una nuova issue dove spieghi quale problema hai riscontrato, magari allegando uno screenshot, e qualche dettaglio in più (esempio la pagina del libro o la versione di node). Dopodiché, cercherò di risolvere tutti i problemi nella successiva edizione del libro.

**Posso aiutare a migliorare i contenuti?** Certo. Mi piacerebbe molto sentire un tuo parere. Potresti semplicemente aprire una issue su [GitHub](https://github.com/rwieruch/the-road-to-learn-react). Possono essere sia contributi tecnici sia riguardo la parte scritta. Non sono madrelingua quindi ogni aiuto è ben accetto. Puoi anche aprire pull request, sempre sulla pagina di github.

**C'è la possibilità di ottenere un rimborso?** Sì, posso garantirti un rimborso del 100% per due mesi se pensi che il libro non faccia per te. Per favore scrivimi se vuoi un rimborso.

**Come si può supportare il progetto?** Se credi nei contenuti che creo, puoi [supportarmi](https://www.robinwieruch.de/about). Inoltre, sarei grato se mi aiutassi a diffondere il libro dopo che l'hai letto e apprezzato. Mi piacerebbe anche averti come mio [patreon su Patreon](https://www.patreon.com/rwieruch).

**Qual è la motivazione dietro al libro?** Voglio insegnare questo argomento in un modo consistente. Spesso si trova materiale online che non riceve aggiornamenti o insegna solo una parte dell'intero argomento. Nell'imparare qualcosa di nuovo, spesso la gente fa fatica a trovare risorse consistenti e aggiornate. Voglio darti questa esperienza di apprendimento consistente ed aggiornata. Inoltre, spero di poter supportare minoranze con i miei progetti dando contenuti gratis o [ottenendo altri impatti](https://www.robinwieruch.de/giving-back-by-learning-react/). Inoltre, di recente ho trovato soddisfazione ad insegnare agli altri la programmazione. E' un'attività significativa per me che preferisco rispetto al classico lavoro dalle 9 alle 5 in un ufficio. Ecco perché spero di poter perseguire questa strada in futuro.

{pagebreak}

## Change Log

**10. Gennaio 2017:**

* [v2 Pull Request](https://github.com/rwieruch/the-road-to-learn-react/pull/18)
* ancora più beginner friendly
* 37% in più di contenuti
* 30% di contenuti migliorati
* migliorato il 13 e aggiunti nuovi capitoli
* 140 pagine di materiale didattico
* [+ corso interattivo del libro sul sito educative.io](https://www.educative.io/collection/5740745361195008/5676830073815040)

**08. Marzo 2017:**

* [v3 Pull Request](https://github.com/rwieruch/the-road-to-learn-react/pull/34)
* 20% in più di contenuti
* 25% di contenuti migliorati
* 9 nuovi capitoli
* 170 pagine di materiale didattico

**15. Aprile 2017:**

* upgrade a React 15.5

**5. Luglio 2017:**

* upgrade a node 8.1.3
* upgrade a npm 5.0.4
* upgrade a create-react-app 1.3.3

**17. Ottobre 2017:**

* upgrade a node 8.3.0
* upgrade a npm 5.5.1
* upgrade a create-react-app 1.4.1
* upgrade a React 16
* [v4 Pull Request](https://github.com/rwieruch/the-road-to-learn-react/pull/72)
* 15% in più di contenuti
* 15% di contenuti migliorati
* 3 nuovi capitoli (Bindings, Gestione di eventi, Gestione degli errori)
* 190+ pagine di materiale didattico
* [codice sorgente di 9 progetti](https://roadtoreact.com/course-details?courseId=THE_ROAD_TO_LEARN_REACT)

**17. February 2018:**

* upgrade a node 8.9.4
* upgrade a npm 5.6.0
* upgrade a create-react-app 1.5.1
* [v5 Pull Request](https://github.com/the-road-to-learn-react/the-road-to-learn-react/pull/105)
* più percorsi di apprendimento
* materiale extra da leggere
* 1 capitolo nuovo (Axios al posto di Fetch)

**31. August 2018:**

* correzione di bozze ed editing professionale di Emmanuel Stalling
* [codice sorgente di 16 progetti](https://roadtoreact.com)
* [v6 Pull Request](https://github.com/the-road-to-learn-react/the-road-to-learn-react/pull/172)

**3. October 2018:**

* upgrade a node 10.11.0
* upgrade a npm 6.4.1
* upgrade a create-react-app 2.0.2

{pagebreak}

## Sfide

Personalmente scrivo molto riguardo le cose che imparo. È così che sono arrivato dove sono. Stai insegnando un argomento al meglio quando l'hai imparato davvero per te stesso. Siccome l'insegnamento mi ha aiutato molto nella mia carriera, voglio che provi gli stessi effetti tu. Ma prima di tutto devi insegnare a te stesso. La mia sfida per il libro è la seguente: insegna ad altri quello che stai leggendo nel libro. Un paio di punti su come raggiungere quest'obiettivo:

* Scrivi un post su un argomento specifico preso dal libro. Non si tratta di copiare ed incollare il materiale ma piuttosto di insegnare l'argomento in un modo tuo. Trovare le tue parole per spiegare qualcosa, prendere un problema e risolverlo, e approfondire ancora di più l'argomento capendo ogni piccolo dettaglio. Poi insegnarlo ad altri in questo articolo. Vedrai come questo colmerà le tue lacune di conoscenza, perché dovrai immergerti a fondo nell'argomento, e come questo aprirà le porte della tua carriera sul lungo termine.

* Se sei attivo sui social prendi un paio di cose che hai imparato leggendo il libro e condividile con i tuoi amici. Per esempio, potresti twittare un trucchetto interessante su twitter su una delle ultime cose che hai imparato dal libro che potrebbe essere interessanti anche per altri. Semplicemente fai uno screenshot del passaggio sul libro o ancora meglio: scrivi a riguardo con parole tue. Questo è il modo in cui puoi addrentrarti nella didattica senza investire molto tempo.

* Se ti senti confidente a registrare le tue avventure didattiche, condividi le cose che impari dal libro su Facebook Live, YouTube Live o Twitch. Questo ti aiuta a stare concentrato e aprirti la strada attraverso il libro. Anche se non dovessi avere molte persone che seguono le tue sessioni live, puoi sempre usare i video per metterli successivamente su YouTube. È inoltre un ottimo modo per esporre tramite parole i problemi e come andrai a risolverli.

Mi piacerebbe specialmente vedere persone cimentarsi con l'ultimo punto: registrarsi durante la lettura del libro, implementare l'applicazione, eseguire gli eserci, e mettere la versione finale su YouTube. Se alcune parti nel mezzo della registrazione dovessero risultare troppo lunghe, semplicemente taglia il video o usa un effetto di timelapse. Se ti dovessi bloccare o dovessi aver bisogno di risolvere un bug, non tagliare queste parti, ma piuttosto includi questi passaggi nel video, poiché questi potrebbero essere molto importanti per il tuo pubblico che dovesse imbattersi negli stessi problemi. Io credo sia importante avere queste parti nei tuoi video. Un paio di suggerimenti per il video:

* Fallo nella tua lingua o in inglese se ti senti confidente.

* Esponi a parole i tuoi pensieri, le cose che stai facendo o i problemi che stai riscontrando. La componente video è solo una parte della sfida, ma l'altra parte è narrare il tutto durante l'implementazione. Non deve essere perfetto. Piuttosto dovrebbe essere naturale e non finto come tutti quei video di corsi online dove nessuno riscontra mai problemi.

* Se ti imbatti in un bug, raccogli la sfida. Prova a risolvere il problema da solo e cerca online aiuto, non arrenderti, e parla riguardo il problema e come stai provando a risolverlo. Questo aiuterà altri a seguire il tuo processo mentale. Come dicevo prima, non ha nessun valore seguire video precostruiti dove il docente non si imbatte mai in problemi. È la parte più preziosa vedere qualcun altro sistemare un bug nel codice.

* Alcune parole sul lato tecnico della registrazione: controlla l'audio prima di registrare un lungo video. Dovrebbe avere il volume corretto e anche la qualità dovrebbe essere ok. Riguardo l'editor, l'ambiente di sviluppo, il terminale che usi, assicurati di aumentare la dimensione del font. Forse è possibile mettere il codice e il browser fianco a fianco. Altrimenti mettili fullscreen e passa da uno all'altro (es. su MacOs CMD + Tab).

* Modifica il video da solo prima di metterlo su YouTube. Non dev'essere per forza di alta qualità, ma dovresti provare a mantenerlo conciso per il tuo pubblico (es. lascia fuori i passaggi dove leggi e piuttosto fai un sunto dei passaggi con parole tue).

Infine puoi contattarmi per promuovere qualsiasi cosa tu abbia rilasciato. Per esempio, se un video venisse bene, mi piacerebbe includerlo in questo libro tra il materiale supplementare ufficiale. Semplicemente scrivimi quando hai finito. Spero vorrai accettare questa sfida per arricchire questa esperienza di apprendimento, durante la lettura del libro, che potrebbe aiutare anche altri. Ti auguro il meglio.

{pagebreak}
